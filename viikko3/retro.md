Start, Stop, Continue, More of, Less of Wheel tekniikassa käytetään pyörää, jonka avulla arvioidaan välitavoitetta ja suorituksia viidessä eri kategoriassa. Piirretään paperille ympyrä, joka jaetaan viiteen osaan, jotka nimetään Start, Stop, Continue, More of ja Less. Kerätään kommentteja jokaisesta kategoriasta. Pyörän täytettyä annetaan aikaa keskustella ja sopia tietyistä muutoksista, joita ottaa käyttöön. Tällä tavalla saa palautetta tiimin edistymisestä, jotta voi oppia mitä käytäntöjä kannattaisi jatkaa tai muuttaa jatkossa. 



Glad, Sad, Mad tekniikassa listataan kaikki esiin tulleet ongelmat, muutokset tai havainnot ja luokitellaan ne iloisiksi, surullisiksi tai vihaisiksi. Nämä edustavat sprintissä esiintyneitä positiivisia ja negatiivisia asioita, sekä valituksia. Kaikki osallistujat kirjoittavat sprintissä tehtyjä huomioita ja listaavat ne johonkin kolmesta kategoriasta. Käsittelyjärjestys määräytyy kaikkien osallistujien äänestyksellä. Tämä on perusluonteinen laajuutta yli syvyyden painottava retrospektiivitekniikka. Tämä on myös pidempi ja voi kestää jopa 60 minuuttia.



